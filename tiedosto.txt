asdasfas
 
Jaa artikkeli Facebookissa
40
Jaa artikkeli Twitterissä
Idea Jaakko Kemppaisen Pelisuunnittelijan peruskirjaan lähti käytännön kokemuksista. Kemppainen opetti aikoinaan pelisuunnittelua ammattikorkeakoulussa ja tuntui siltä, etteivät pelialalla siihen mennessä opitut omakohtaiset asiat oikein tulleet vastaan opetussuunnitelmassa, saati että ne olisivat olleet kovin selkeitä opiskelijoillekaan.

– Ajattelin, että jos olisin tiennyt nämä jutut silloin kun ryhdyin suunnittelemaan pelejä työkseni 2000-luvun alussa, ehkä ura olisi sujunut helpommin. Siitä syntyi ajatus välittää tietämystä eteenpäin seuraaville pelisuunnittelijasukupolville, Kemppainen summaa.

Taiteen maisteriksi (New Media ja Game Design) valmistuneella Kemppaisella itsellään on monipuolinen kokemus pelialasta: hän on ollut mukana yli kahdessakymmenessä peliprojektissa, työskennellyt useissa pelifirmoissa. Alkuvuodesta hänet valittiin Suomen ensimmäiseksi pelitaiteen läänintaiteilijaksi.

– Kun kertoo olevansa ammatiltaan pelisuunnittelija, niin aika usein ryhdytään puhumaan ohjelmoinnista – että sehän on se tulevaisuuden ala. Pelisuunnitteluhan ei ole ohjelmointia, vaan sääntöjen, tarinoiden ja teemojen keksimistä – kyse on lähinnä käsikirjoittamisesta. Game design taas yhdistetään usein graafiseen suunnitteluun, Kemppainen kertoo.

